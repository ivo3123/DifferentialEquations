# Речник

## Общи понятия за диференциални уравнения

ДУ - *диференциално уравнение* - Това е уравнение, в което неизвестното е фенкция, която искаме да намерим в явен вид. Диференциално е, защото в самото уравнение участват както първичната функция, така и нейните производни. Диференциално уравнение от ред $n$ е такова ДУ, в което участва $n$-тата производна на първичната функция (и не участва никоя производна от по-висок ред). Да не се бърка с функционално уравнение.

ОДУ - *обикновено диференциално уравнение* - Това е ДУ, на което първичната функция, която търсим, е функция на един аргумент.

ЛДУ - *линейно диференциално уравнение* - Обикновено се отнасят за обикновени диференциални уравнения, които са линейни по първичната функция и нейните производни.

ЧДУ - *частно диференциално уравнение* (не частично) - Това е ДУ, на което първичната функция, която търсим, е функция на два или повече аргумента.

*Задача на Коши* - Това не е тип уравнение. По принцип за уравнение от $n$-ти ред ще получим множество от решения, в които участват $n$ на брой произволни константи. Задача на Коши налага $n$ на брой начални условия, с които да получим единствено решение. Началните условия са стойностите на първите $n-1$ производни на първичната функция в една и съща точка. (липсва формалност на този запис)

*Задача на Щурм-Лиувил* - Това не е тип уравнение. Подобно на задача на Коши, но началните условия не са в една и съща точка.

## Понятия от линейната алгебра

Следните понятия имат същата семантика като в линейната алгебра.

ЛК - *линейна комбинация*

ЛЗ - *линейно зависими*

ЛНЗ - *линейно независими*

ЛП - *линейно пространство*

ЛО - *линейна обвивка*

ФСР - *фундаментална система решения*

## Други понятия

*естествените числа* $\mathbb{N}$ в тази дисциплина започват от $0$.

*полином* - функция от вида $\displaystyle\sum_{k \in \mathbb{N}} a_k x^k$. Същественото е, че $k$ е естествено.

*квазиполином* - описано в контролно2.

*хомогенност*, *автономност* - описани в изпит/теория/записки.

*диференциране* - означава да се вземе производната.

*интегриране* - озачава да се вземe интеграл.

## Означения

$:=$ - дефиниране на нещо за първи път

$\Delta$ - чете се 'делта' - обикновено се използва за означение за подходящ интервал.

$y \in C^k(\Delta)$ - това означава, че всички производни на функцията $y$ до $k$-тата производна са непрекъснати в зададения интервал $\Delta$.

### Горни индекси

Означенията $y'$ и $\dot{y}$ са еквивалентни и означат първата производна.

$y^{(n)}$ означава $n$-тата производна. Скобите са задължителни.

Стрелка отгоре означава вектор-стълб, а не геометричен вектор:

$$
\overrightarrow{\phi}=
\begin{pmatrix}
\phi_{1} \newline \phi_{2} \newline \vdots \newline \phi_{n}
\end{pmatrix}
$$

Само че ако самото $\overrightarrow{\phi}$ си има индекс, например $\overrightarrow{\phi_{1}}$, то индексите във вектор-стълба стават горни индекси (не степени):

$$
\overrightarrow{\phi_{1}}=
\begin{pmatrix}
\phi_{1}^{1} \newline \phi_{1}^{2} \newline \vdots \newline \phi_{1}^{n}
\end{pmatrix}
$$

### Долни индекси

Нека имаме функцията на две променливи: $u = u(x, t)$.

$u_k$ означава $u_k(x, t)$, където функцията зависи от някакъв долен индекс $k$.

$u_t$ означава $u_t(x, t) = u_t'(x, t)$, което е означение за производна. Обикновено нотацията за прозиводна с апостроф ($'$) се изпуска при функции с повече от един аргумент.

$u|_{t=0}$ означава $u(x, t=0) = u(x, 0)$.