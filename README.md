# Диференциални уравнения и приложения (ДУПР/ДУПрил), СИ

## Послание от автора на хранилището

Това репо съдържа материали към курса "Диференциални уравнения и приложения", спец. "Софтуерно инженерство", воден от доц. Цветан Христов (да не се бърка с професор Огнян Христов).

Всички задачи в курса са алгоритмични (има точно зададен метод за решаване). Това предоставя възможност за създаване на хранилище, където да се обобщят всички типове задачи (именно идеята на това репо).

Хранилището съдържа всички нужни материали за успешното взимане на курса.

## Основни сведения за курса

Курсът има за цел да бъде въведение в диференциалните уравнения. Предимно се разглеждат обикновени диференцилни уравнения, като в края на курса се разглеждат и някои частни диференциални уравнения.

Решават се задачи аналитично (за контролни и изпит задачи), използва се MATLAB за символно и числено решаване на задачи (за проект) и се покрива основната теория (за изпит теория).

## Съдържание на хранилището

- `контролно1`, `контролно2`, `изпит/задачи`: В тези директории са обобщени всички задачи за съответното контролно/изпит - общ вид на задачата, алгоритъм за решаване и конкретен пример. Също така има задачи от минали години. Най-съществената част за минаването на курса.
- `интеграли.md`: Този файл съдържа интеграли, до които се свеждат различни задачи от курса (включително задачи от контролни и изпити). Решаването на (достатъчно лесни) интеграли е важен компонент от курса.
- `интеграли_от_ДИ.md`: Както името предполага този файл съдържа интеграли, които са се падали на държавни изпити. Добра подготовка са както за ДИ, така и за този курс, понеже почти всички задачи се свеждат до решаване на интеграли.
- `формули`: Тази директория съдържа формули, които се очакват да се знаят предварително.
- `речник.md`: Този файл съдържа термини и означения, използвани из цялото репо, но най-вече за изпит теория.

## Други послания

Конспектът за държавен изпит за СИ не съдържа нищо от този курс.
